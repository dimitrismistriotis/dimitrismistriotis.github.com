# Startups 104 - Πρωτοχρονίατικό myth busting post (Σεξ ψέματα και startup-οταινίες)

Εχοντας ψηλαφίσει λίγο το γενικότερο πλαίσιο θα γίνει μια προσπάθεια μερικής "αποκαθήλωσης" κάποιων παρανοήσεων που επικρατούν στον χώρο και στο ευρύτερο κοινό, κυρίως μέσω παραδειγμάτων από συγκεκριμένα περιστατικά είτε γνωστά είτε όχι.

## Φτιάχνεται η νέα Silicon Valley στο Μπραχάμι/Νεό Δελχί/ποταμό Νίγηρα

Τεχνό-ουτοπική αντιμετώπιση με στοιχεία ευσευών πόθων: πολλοί το προσπάθησαν, πολλά κατάφεραν είναι γεγονός, αλλά σαν την Χαλκιδική (California) δεν είναι. Ακόμα και τώρα μετά από απανωτούς κύκλους outsourcing, πανεπιστήμια σε όλο τον πλανήτη που παράγουν επιστήμονες και γενικά μια παγκόσμια ένταση επενδύσεων στην πληροφορική, περισσότερο από το 50% του λογισμικού παγκοσμίως παράγεται στην California. Αντίστοιχη δραστηριοποίηση δεν παρατηρήται ούτε καν σε άλλες πόλεις ή πολιτείες της ίδιας χώρας.

Ο παραπάνω μύθος στηρίζεται σε ένα σύνολο λαθεμένων αντιλήψεων ή άγνοιας, όπως οι περισσότερες υπεραπλουστεύεις. Κατά τον Paul Graham, είναι μεν δυνατό, αλλά θέλει πολλά περισσότερα από θέσεις για laptop σε ανοικτούς χώρους και λευκους πίνακες με σημειώσεις σε post-it("[How to be Silicon Valley - 2006](http://www.paulgraham.com/siliconvalley.html)").

## Αρκεί μια καλή ίδεα και ίσως σκληρή δουλειά.

Η έμφαση στην "καλή ιδέα" είναι ένας κραταιός αστικός μύθος ο οποίος μπορεί επίσης να αποδειχθεί και επικίνδυνος για μερικούς από εμάς. Ένας που ασχολήθηκε λίγο παραπάνω για να αποκαταστήσει την πραγματικότητα είναι ο [D. Heinemeier-Hansson](http://david.heinemeierhansson.com/) της 37 signals (γνωστός και από τα [Rework](http://37signals.com/rework/) και [Remote](http://37signals.com/remote/)): 

> Σκεφθείτε την ταινά "Social Network": ξεκινάει με 10 λεπτά όπου δύο παιδία γράφουν κώδικα σε ένα γκαραζ και συνεχίζει όταν έχουν γίνει εκατομυριούχοι. Κανείς ποτέ δεν αναφέρεται στο τι συνέβη ενδιάμεσα;

Σε κάποιον εξωτερικό παρατηρητή η έμφαση στην αρχική ιδέα κάνει τα επόμενα στάδια να δείχνουν ουσιαστικά γραμμικά: Ξεκινάμε με (1) δύο ή τρία αγόρια με (2) γνώσεις προγραμματισμού και (3) έλειψη επαφών με το αντίθετο φύλο. Είναι "μέσα στα πράγματα" και με βαρβάτο IQ. Ενά βράδυ που παίζουν World of Eve on- line tetris, (4) έρχεται η επιφοίτηση. Όπως αναφέρει ο Steve Blank, "ο Θεός μιλάει ξανά, για πρώτη φορά μετά από τον Μωυσή και τα καμμένα βούρλα" (επιτρέψτε την κάπως ελεύθερη απόδοση στην γλώσσα μας). Κλείνονται μετά σε ένα γκαράζ και το μόνο που μένει είναι να υλοποιήσουν την ιδέα που ήρθε στο (4). Θυμηθείτε: Ξέρουν να προγραμματίζουν (2), δεν έχουν και κάτι άλλο να κάνουν (1, 3) και τέλος την προηγούμενη φορά που συνέβη το ίδιο (4) κάποιοι πέρασαν 40 χρόνια στην έρημο, σε ένα χρονάκι στο γκαράζ θα κολλήσουμε;

Μερικά επιπλέον στοιχεία:
* Οι περισσότερες startup "πεθαίνουν" μέσα στον 1ο χρόνο με κύρια αιτιά θανάτου διαφωνίες μεταξύ των ιδρυτών τους, περίπου στις μισές περιπτώσεις.
* Η ιδέα δεν παίζει τόσο σημαντικό ρόλο όσο η διάθεση συνεχούς βελτίωσης της και την σκληρή δουλεία που απαιτείται για αυτό (την βελτίωση όχι την ιδέα). Κλασσικό παράδειγμα το: "site που βοηθάει στο παραμένουν σε επαφή μετά το τέλος των σπουδών τους οι απόφοιτοι μερικών πανεπιστημίων και κολεγίων".
* Πολλές από όσες πετυχαίνουν, έχουν αλλάξει τουλάχιστο μια φορά πορεία, εμπειρία επίπονη μιας και πάντα αναιρείται δουλεία που έχει ήδη γίνει.
* Χρειάζονται μερικές φορές πολλά κεφάλαια, κυρίως όταν έχουμε land-grab, όπως αναφέρθηκε στο [Startups 103](http://tnfy.gr/2013/12/19/startups-103/).

Για το... χρηματικό, μια ιστορία που αναπαράγεται με κάθε επιφύλαξη, γιατί δεν έχει διασταυρωθεί πλήρως: Εταιρία που χορηγεί μικροδάνεια χρειαζόταν ένα μεγάλο αριθμό από δείγματα δανειοδότησης. Τα μικροδάνεια εγκρίνονται με αλγοριθμικά κριτήρια, επομένως το στατιστικό δείγμα είναι απαραίτητο. Ο μόνος τρόπος ήταν η χορήγηση μεγάλου αριθμού δανείων από την ίδια. Μερικά εκατομμύρια λίρες δώθηκαν σε δάνεια, με πολλά από αυτά να μην εξυπηρετήθηθούν ποτέ. Έτσι η εταιρία αυτή παρήγαγε ουσιαστικά το δείγμα της.

## Μια εταιρία πρέπει να έχει κερδοφορία ή ενδείξεις κερδοφορίας νωρίς.

Πολλές φορές ναι, αλλά όχι πάντα. Επιρτέψτε μου να διηγηθώ την πικρή ιστορία του Last.fm. 

To Last.fm είναι ένα από τα πρώτα πετυχημένα internet-ραδιόφωνα. Με βάση επιλογές ή επεξεργασίας των MP3 των χρηστών, προτείνει επιλογές για μουσική δημιουργώντας "προσωπικούς" ραδιοφωνικούς σταθμούς. Σε κάποιο στάδιο της ανάπτυξης του, δέχθηκε επενδύσεις από κάποιο **Ευρωπαϊκό** fund. Μαζί με τις επενδύσεις ήρθε και η πίεση για κερδοφορία με συνέχεια την διαφημιστική καμπάνια για συνδρομές που παρείχαν πρόσβαση σε επιπλέον χαρακτηριστικά (features). Επίσης κάποια προυπάρχοντα χαρακτηριστικά, "μετακόμισαν" στο συνδρομητικό πακέτο.

Λίγο αργότερα μια εταιρία με ανάλογο αντικείμενο, η Spotify, δέχθηκε επενδύσεις από ένα **Αμερικάνικο** σχήμα. Οι Αμερικάνοι με περισσότερη εμπειρία αλλά και υπομονή έδωσαν έμφαση στην ανάπτυξη της εταιρίας και στο να γίνει το Spotify ο de facto προορισμός για Internet ραδιόφωνο. Έχοντας ένα "χορταστικό" δωρεάν πακέτο υποστηριζόμενο από διαφημίσεις μαζί προαιρετική συνδρομή κατέκτησε σιγά σιγά την αγορά. Η κατάλληξη για το Last.fm φαίνεται στα google trends εδώ:

![Spotify-κόκκινο VS Last.fm-μπλε](https://dl.dropboxusercontent.com/u/1995706/cdn/blog/spotify-red_vs_lastfm-blue.png "Spotify - κόκκινο VS Last.fm - μπλε")

Η πίεση λοιπόν για κερδοφορία πολύ νωρίς, είναι σε πολλές περπτώσεις μοιραία. Γιατί όμως να συμβαίνει αυτό;

## Δεν παίζει ρόλο το σε ποιά χώρα/πόλη δραστηριοποιήται μια εταιρία.

Εναλλακτικά και ως: "*Όσο παιρνάει ο καιρός, η έδρα μιας startup θα παίζει όλο και λιγότερο σημαντικό ρόλο*".

Ας συνυπολογίσουμε αρχικά τα ποσά που χρειάζονται για να επεκτεθεί μια εταιρία (προηγούμενο παράδειγμα). Τότε καταλαβαίνουμε ότι μετά από τις πρώτες υλοποιήσεις της ιδέας είναι σημαντικό να υπάρχει μια επιχειρηματική κοινότητα διατεθειμένη να επενδύσει μερικές εκατοντάδες χιλιάδες δολάρια κατά μέσο όρο.
Αυτή τη στιγμή σε αυτόν τον πλανήτη τα σημεία όπου υπάρχει τέτοια επενδυτική κοινότητα, είναι ελάχιστα. Στο Λονδίνο όπου ζω για να αναφέρουμε μια περίπτωση, οι περισσότεροι επενδυτές πρόερχονται από τον χρηματοπιστωτικό τομέα (City). Οι αντιλήψεις τους έχουν διαμορφωθεί αντίστοιχα, έτσι δεν κοιτάζουν χαρακτηριστικά όπως μέθεθος αγοράς, την ιδέα και την εκτέλεση της ή ποιό πρόβλημα λύνεται από μια startup, όσο οικονομικά μεγάθη όπως πωλήσεις, συμβόλαια, εκδηλώσεις ενδιαφέροντος και πατέντες. Ένας λόγος που το Λονδίνο δεν παράγει startup παγκόσμιας εμβέλειας είναι ότι δεν τους δίνεται το απαραίτητο "οξυγόνο" για να να εγκαθιδρυθούν παγκόσμια πριν αρχίσουν να παράγουν έσοδα.

Γενικά σχεδόν μόνο στην Silicon Valley υπάρχει αυτή τη στιγμή αρκετή τεχνογνωσία και διάθεση για την ανάπτυξη εταιριών οι οποίες στοχεύουν πρώτα σε καθιέρωση και μετέπειτα μετατροπή της σε κερδοφορία.

## Οι startup είναι μια λοτταρία, πλουτίζεις αμα κερδίσεις, αλλιώς χάνεις τον χρόνο σου.

Μόνο σε οπορτουνιστικές περιπτώσεις. Το 80 με 90% των startups αποτυγχάνει στο να γίνει η επόμενη Google του τομέα της. Από αυτές, ένα 10% περίπου καταλλήγει στην δημιουργία μιας υγειούς επιχείρησης στην οποία οι αρχικοί ιδρυτές έχουν ένα εισόδημα ελαφρώς υψηλότερο από αυτό που θα είχαν σε μισθωτή εργασία και την κυριότητα της επιχείρησης.

Χωρίς περεταίρω στατιστικά μεγέθη, από περιστατικά που έχουν γραφθεί στον τύπο αλλά και από εμπειρίες προσωπικές, γνωστών και φίλων: Σε κάποιες συμβαίνει το λεγόμενο "[acquihire](http://en.wikipedia.org/wiki/Acqui-hiring)". Μια μεγαλύτερη εταιρία αγοράζει την startup μιας και υπάρχει η δυνατότητα αλληλοσυμπλήρωσης των υπηρεσιών. Δύο αγαπημένα παράδειγματα είναι η πλατφόρμα Android inc, που αγοράστηκε από την Google (περισσότερα [εδώ](http://www.businessweek.com/stories/2005-08-16/google-buys-android-for-its-mobile-arsenal)) και η Flickr από την Yahoo.

Κάποιες άλλες κρατάνε το "δέσιμο" της ομάδας και την όλη επένδυση και μετατρέπονται σε consultancies. Οι ομάδες κρατάνε το ότι έχουν μάθει να δουλεύουν μαζί, ότι έχουν προσλάβει έναν λογιστή, έχουν ξεκινήσει μια μισθοδωσία, ξενιτεύσει 2-3 ξαδέλφια τους και άλλα. Όλη αυτή η υποδομή χρησιμοποιείται στην εκτέλεση έργων για τρίτους.

Ένα μείγμα των δύο προηγούμενων σεναρίων, έχουμε όταν acquihire όχι για το προϊόν της startup, αλλά για την ομάδα που έχει χτισθεί.

Μερικά στελέχη χρησιμοποιούν τις γνώσεις και τις ικανότητες που απέκτεισαν ως εφόδια στην μετέπειτα επαγγελματική τους πορεία. Ο πιό απλός τρόπος είναι γράφωντας περισσότερες "ώρες πτήσεως" στον τομέα τους. Ο επόμενος είναι με την εμπειρία που αποκομίζεται σε συγγενείς τομείς και δραστηριότητες όπως οικονομικά, συγγραφή προδιαγραφών, διοίκηση, παρουσιάσεις, μαγειρική.

Τέλος μερικοί εθίζονται στο... άθλημα και συνεχίζουν στην επόμενη startup ή σε εταιρία που μόλις βγήκε από την startup φάση/κατάσταση.

# Ιδέες για cover photos

* http://www.flickr.com/photos/53325190@N05/8255130667/
* http://www.flickr.com/photos/minifig/72047731/
* http://www.flickr.com/photos/allstarbandit/8164038580/
* http://www.flickr.com/photos/tijger-san/8285266774/
* http://www.flickr.com/photos/tijger-san/8285268444/
