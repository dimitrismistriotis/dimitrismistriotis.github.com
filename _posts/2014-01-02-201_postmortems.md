---
layout: default
title: Postmortem tales, ιστορίες από την κρύπτη
---

# Startups 201 - Postmortem tales, ιστορίες από την κρύπτη

# Εισαγωγή

Αφορμή υπήρξε το blog post του Sergio Schuler, "[Startup lessons learned from my failed startup](http://www.sergioschuler.com/startup-lessons-learned-from-my-failed-startup/)" στο οποίο εξηγεί το γιατί και πως κατέρρευσε μετά από δύο χρόνια η startup του. Το όνομα της δεν παίζει ρόλο, μιας και από ότι φαίνεται σύντομα δεν θα την θυμάται ούτε και ο ιδρυτής της.

Αυτό που είναι περισσότερο σημαντικό είναι αυτό που μας υπενθυμίζει το άρθρο: είναι σημαντικό να γράφουμε και να διαβάζουμε post mortems όσο επίπονο να είναι για τον γραφών και όσο άσχημα κάνει τον επίδοξο  ιδρυτή η ενδεχόμενη αποτυχία. Γενικά δεν χρειάζεται να ανησυχούμε τόσο για το αν η προσπάθεια αποτύχει, όπως συζητήσαμε στο τέλος του 104 "[Startups 104: Αστικοί Μύθοι](http://tnfy.gr/2014/01/06/startups-104/)".

Με αυτά λοιπόν θα ασχοληθούμε με δύο κλασικά post mortems και με ένα προσωπικό.

# Ένα δις για μπρόκολα

Η μητέρα όλων των fails είναι αδιαμφισβήτητα η [Webvan](http://en.wikipedia.org/wiki/Webvan). Η Webvan πίστεψε ότι το έτος 1999 ένας μεγάλος αριθμός Αμερικανών θα ήθελε να κάνει τα ψώνια για το φαγητό του on-line. Το λάθος που συνέβη, είναι η επένδυση ενός δις δολαρίων, χωρίς να υπάρχει το αντίστοιχο ενδιαφέρον από τους καταναλωτές. Παρότι πολλοί ήθελαν να αυτοματοποιήσουν αυτή την δραστηριότητα, ο αριθμός τους εκείνο τον καιρό δεν δικαιολογούσε μια τόσο μεγάλη επένδυση.

Μετά από μικρό διάστημα λειτουργίας, είχαμε την χρεοκοπία. Μελετώντας κατόπιν εορτής, οι ειδικοί και οι εμπλεκόμενοι κατέληξαν σε μια σειρά από συμπεράσματα: 
* Υπέθεσαν πρώιμα ότι ένα μεγάλο μέρος της οικονομίας θα "μετακόμιζε" on-line. Πολύ νωρίς για το 1999. Αυτό έκανε πολλούς επενδυτές που πίστευαν το ίδιο, να αποσυρθούν με αποτέλεσμα την πρώτη φούσκα στην αγορά πληροφορικής και τηλεπικοινωνιών τα έτη 1999 και 2000.
* Η ιδέα ήταν καλή και το προϊόν είχε νόημα και κοινό, αλλά για ένα πιο μικρό μέρος του αγοραστικού κοινού. Υπήρχε σημαντική κερδοφορία, αλλά όχι αρκετή για να υποστηρίζει την συντήρηση της τεράστιας υποδομής που είχε χρησιμοποιηθεί. Μπορούσαν να είχαν ξεκινήσει με μικρότερη επένδυση και να αναπτύσσονταν οργανικά. 
* Μερικά πράγματα θέλουν χρόνο, μετά το 2010 είχαμε αρκετές εταιρίες με αντίστοιχο αντικείμενο να πηγαίνουν πολύ καλά. 
 
Το πιο σημαντικό θα λέγαμε, ήταν πως έσκασε η πρώτη "φούσκα" και η βιομηχανία απέκτησε καλύτερη επαφή με την πραγματικότητα. Η αγορά σταμάτησε να πιστεύει πως επειδή κάτι προτείνεται από την Silicon Valley, ο υπόλοιπος πλανήτης ή απλά οι υπόλοιπες Ηνωμένες πολιτείες θα το υιοθετήσουν άμεσα. Από τις συνέπειες των παραπάνω, χρειάστηκαν περίπου 10 χρόνια για πλήρη ανάρρωση, αλλά με την δημιουργία πολλών αντισωμάτων στην αγορά και μια περισσότερο πραγματιστική αντιμετώπιση.

# IMVU και η γέννηση της Lean startup movement

Όλα είχαν ξεκινήσει καλά για τον Eric Ries και την [IMVU](http://uk.imvu.com/), μια εταιρία που παρήγαγε μια chat εφαρμογή για κορίτσια. Ο Eric, παιδί θαύμα, προγραμματιστική ευφυΐα με μερικά video games και ένα βιβλίο στο ενεργητικό του ξεκίνησε τον προγραμματισμό της εφαρμογής του. Έξι μήνες μετά διαπίστωσε πως το "φοβερό" προϊόν που είχε φτιάξει, δεν το "κατέβαζε"-εγκαθιστούσε κανείς.

Αυτό ήταν η αρχή της επιστημονικής αναζήτησης για τον ίδιο για τα "πως" και "γιατί" άφησε τον εαυτό του και την εταιρία να μπει σε τόσο βαθιά νερά, χωρίς να έχει την απαραίτητη πληροφόρηση για το τι θέλει η αγορά. Μετά από την διόρθωση πορείας, έγραψε τις εμπειρίες του, αλλά και την πρόταση του για το πως θα πρέπει μια εταιρία να ξεκινά στο μνημειώδες "[The lean Startup](http://theleanstartup.com/book)". Οικονομικά είμαι σίγουρος πως ισοσκέλισε το αρχικό έλλειμμα μόνο από το βιβλίο και ομιλίες σε σεμινάρια. Επίσης επιπλέον πείθει η μετέπειτα επιτυχία της IMVU αλλά και των επόμενων επιχειρήσεων του.

Ας αναφέρουμε το κλασσικό παράδειγμα, που αναφέρει ο ίδιος, σε σχέση με την ενσωμάτωσή άλλων υπηρεσιών chat στην τότε IMVU: Όταν η πρώτη έκδοση του προϊόντος διατέθηκε υπήρχε η δυνατότητα ενσωμάτωσης 8 άλλων chat services. Μπορούσε ο χρήστης δηλαδή να "μιλήσει" μέσω της IMVU με τους φίλους του από υπηρεσίες όπως MSN, AOL messanger και άλλες. Παίρνοντας συνεντεύξεις από πιθανές χρήστριες επί πληρωμή, διαπίστωσε ότι καμία δεν ήθελε να "μπλέξει" τις επαφές της από το ένα chat service στο άλλο. Τα κοριτσάκια της εποχής είχαν τους "φίλους από το Yahoo Messenger", την "οικογένεια στο AOL" και "συναδέλφους στο MSN". Οι νέες φίλες και φίλοι από το IMVU θα έμπαιναν στο IMVU χωρίς να διακινδυνεύουν διαρροές από την μία στην άλλη.

Τα παραπάνω ανάγκασαν τον Ries να κάνει στον εαυτό του μερικές από τις ακόλουθες ερωτήσεις, κάτι ανατρεπτικό για την εποχή: 
* Γιατί έπρεπε για αλιευθεί πληροφορία αυτή, θα έπρεπε να γίνουν 8 ενσωματώσεις; Δεν θα αρκούσε μία; 
* Ακόμα, γιατί αυτή η μία, δεν θα αρκούσε ένα κουμπί "μιλήστε στης επαφές σας από το MSN", το οποίο θα ενημέρωνε κάθε φορά που θα το έκανε κάποιος "κλικ"; Αφού τελικά αυτό το χαρακτηριστικό δεν το θέλει κανένας, γιατί να μην ρωτάμε πρώτα τους χρήστες ή να υπονοούμε ότι υπάρχει για να δούμε αν το θέλουν; 
* Γιατί θα πρέπει να δίνουμε μια έκδοση "1.0" στην αγορά για να ξεκινήσουμε τον διάλογο μαζί της, έχοντας πολλά χαρακτηριστικά τα οποία είτε θα αφαιρεθούν είτε δεν θα χρησιμοποιηθούν ποτέ; Μήπως πρέπει να ξεκινάμε τον διάλογο με κάτι μικρότερο κάπως πιο νωρίς; Από την συγκεκριμένη απορία προέκυψε η εισαγωγή στην startup βιβλιογραφία της έννοιας του MVP - "[Minimum Viable Product](http://en.wikipedia.org/wiki/Minimum_viable_product)". 

Αν δεν είχε αποφασίσει να εκθέσει τον εαυτό του να διηγηθεί και να καταγράψει τα επίπονα λάθη του, θα είχε βοηθήσει μόνο τον εαυτό του. Με το "post mortem" του βοηθά όποιον έχει αυτιά να ακούσει... Περισσότερα στην [σελίδα του βιβλίου](http://theleanstartup.com/book) και στο [YouTube](http://www.youtube.com/watch?v=fEvKo90qBns) :).

# Οικεία κακά

Πριν πολλά πολλά χρόνια στο βροχερό Λονδίνο ένας συμφοιτητής μου μου πρότεινε την ιδέα δημιουργίας ενός e-learning συστήματος με μορφή SaaS (Software as a Service) αντίστοιχο του Basecamp της 37 signals για project management. Στόχος θα ήταν μικρές εταιρίες και εκπαιδευτές οι οποίοι δεν θελαν ή δεν μπορούσαν να συντηρούν ένα τυπικό e-learning σύστημα. Σαν πρώτο βήμα συμμετείχαμε σε έναν πανεπιστημιακό διαγωνισμό για επιχειρηματικότητα στον οποίο κερδίσαμε το 1ο βραβείο για το καλύτερο business plan (1). Στην συνέχεια μετά από μερικούς μήνες ξεκινήσαμε με κάποιο seed κεφάλαιο από ένα σύνολο επενδυτών (2): Οι επενδυτές μας δραστηριοποιούντο στην ίδια βιομηχανία και αναγνώριζαν την ανάγκη ύπαρξης μιας τέτοιας πλατφόρμας.

Fast Forward: ένα χρόνο μετά από την πρώτη ενέργεια και 7-8 μήνες full time για το συγκεκριμένο προϊόν η εταιρία έκλεισε. Κοιτάζοντας πίσω:

* Η κατάσταση αντιμετωπίστηκε σε κάποιο βαθμό όχι ως startup αλλά ως εταιρία η οποία ξεκινά (starting up), όπως συζητήσαμε στο [101](http://tnfy.gr/2013/11/18/startups-101/). Αν το business plan δεν υλοποιείται, πρέπει ή αυτό να αλλάξει ή εταιρία να πονέσει... και πόνεσε.
* O e-learning τομέας είναι απαιτητικός σε ότι αφορά τον διαφορετικό αριθμό  features που ο κάθε πελάτης χρειάζεται. Για να φτάσει μια πλατφόρμα να παρέχει όλα για όλους, χρειάζεται να φτάσει σε ένα αρκετά ώριμο στάδιο και αρκετή ανάπτυξη. Μέχρι τότε χρειάζεται επενδυτικό οξυγόνο το οποίο δεν είχαμε.
* Η εταιρία έδειχνε να ταιριάζει περισσότερο σε μοντέλο συμβουλευτικής, μιας και πολλοί ενδεχόμενοι πελάτες ζητούσαν πολύ συγκεκριμένα χαρακτηριστικά ή άλλες συμπληρωματικές υπηρεσίες όπως τον σχεδιασμό της ιστοσελίδας τους. Τούτο προσέκρουε στο επενδυτικό σχήμα, το όποιο είχε επενδύσει σε startup όχι σε μια συμβουλευτική δεν ήθελε δικαιολογημένα αλλαγή κατεύθυνσης.

## Αποτελέσματα

Η εμπειρία από την συγγραφή κώδικα, αρχιτεκτονικής συστημάτων και system administration. Η παραμονή στο Λονδίνο στο μέσο της κρίσης, όταν πολύς κόσμος αναγκάζονταν να φύγει. Νέες επαγγελματικές γνωριμίες. Εμπειρία σε τομείς όπως διαπραγματεύσεις, προώθηση προϊόντος, οικονομικά και αρκετά άλλα με τα οποία ένας developer δεν έχει επαφή. Πρέπει να προσθέσουμε την εμπειρία διαχείρισης στρες και αν θα διαλέγαμε το πιο σημαντικό, την ικανότητα επιβίωσης μετά από την απόλυτη καταστροφή.

# Επί του πιεστηρίου... Everpix

Η Everpix έκλεισε στο τέλος του 2013. Σαν εταιρία είχε σκοπό να βοηθήσει στην οργάνωση ψηφιακών φωτογραφιών. Πέρα από μερικά πολύ ενδιαφέροντα άρθρα που έγραψαν οι Founders της όπως "[Out of the picture: why the world's best photo startup is going out of business](http://www.theverge.com/2013/11/5/5039216/everpix-life-and-death-inside-the-worlds-best-photo-startup)" στο Verge, αποφάσισαν επιπλέον να διαθέσουν όλο το υλικό marketing που είχαν συλλέξει όλον τον καιρό δραστηριοποίησης της εταιρίας. Open Source σκεπτόμενοι, το διέθεσαν στο Github: [https://github.com/everpix/Everpix-Intelligence](https://github.com/everpix/Everpix-Intelligence). Μερικά που γρήγορα ξεχωρίζουν είναι τα αποτελέσματα των πληρωμένων έναντι των οργανικών [εγγραφών χρηστών](https://github.com/everpix/Everpix-Intelligence/blob/master/Online%20Paid%20Customer%20Acquisition%20Test%20Results.pdf) και το πλήθος των ερωτηματολογίων από τα [Google consumer surveys](https://github.com/everpix/Everpix-Intelligence/tree/master/Google%20Consumer%20Surveys).
Είχαμε μια ολοκληρωμένη λύση σε ένα πραγματικό πρόβλημα. Επίσης είχαμε μια ομάδα η οποία λειτουργούσε σωστά τόσο στο εσωτερικό της, όσο και στην σχέση της με την αγορά: άκουγε τους χρήστες, μέτραγε τα αποτελέσματα των ενεργειών της και είχε ανατροφοδότησεις Παρότι όλα γινόντουσαν "σωστά" με οποιοδήποτε κριτήριο, κάπου στο βάθος φάνηκε πως δεν μπορούν να συνεχίσουν παραπέρα. Σπάνιο, αλλά συμβαίνει.

Δεν μπορούμε παρά να τους ευχαριστήσουμε, ίσως με ένα "github-star" (;), και να μάθουμε από τα λάθη τους μελετώντας τα δεδομένα που μας χάρισαν.

# Cover pics:

CSI lego:

* http://www.flickr.com/photos/21809120@N07/9653580036/
* http://www.flickr.com/photos/21948891@N08/3871666194/
* http://www.flickr.com/photos/24000849@N03/4944680008/
* http://www.flickr.com/photos/jayson_myra/6643963461/

Lego Sherlock Holmes:
* http://www.flickr.com/photos/sonyashelton/7476842444/
* http://www.flickr.com/photos/pahudson/6819454104/
* http://www.flickr.com/photos/spiderpudel/6981523894/
* http://www.flickr.com/photos/civellod/7760849006/
* http://www.flickr.com/photos/diwong/9915098175/
