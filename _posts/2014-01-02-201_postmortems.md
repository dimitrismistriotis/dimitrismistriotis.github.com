# Startups 201 - Postmortem tales, ιστορίες από την κρύπτη

# Εισαγωγή

Αφορμή υπήρξε το blog post του Sergio Schuler, "[Startup lessons learned from my failed startup](http://www.sergioschuler.com/startup-lessons-learned-from-my-failed-startup/)" στο οποίο εξηγεί το γιατί και πως κατέρρευσε μετά από δύο χρόνια η startup του. Το όνομα της δεν παίζει ρόλο, μιας και από ότι φαίνεται σύντομα δεν θα την θυμάται ούτε και ο ιδρυτής της.

Αυτό που είναι περισσότερο σημαντικό είναι αυτό που μας υπενθυμίζει το άρθρο: είναι σημαντικό να γράφουμε και να διαβάζουμε post mortems όσο επίπονο να είναι για τον γραφών και όσο άσχημα κάνει τον επίδοξο start-up ιδρυτή η ενδεχόμενη αποτυχία. Πραγματικά δεν πρέπει να ανησυχούμε αν η προσπάθεια αποτύχει, δείτε το τέλος του 104 LINK.

Με αυτά λοιπόν θα ασχοληθούμε με δύο κλασσικά post-mortems και με ένα προσωπικό.

# Ένα δις για μπρόκολα

Η μητέρα όλων των fails είναι αδιαμφισβήτητα η [webvan](http://en.wikipedia.org/wiki/Webvan). Η Webvan πίστεψε ότι το έτος 1999 ένας μεγάλος αριθμός Αμερικανών θα ήθελε να κάνει τα ψώνια για το φαγητό του on-line. Το λάθος που συνέβη, είναι η επένδυση ενός δις δολαρίων, χωρίς να υπάρχει το αντίστοιχο ενδιαφέρον από τους καταναλωτές. Παρότι πολλοί ήθελαν να αυτοματοποιήσουν αυτή την δραστηριότητα, ο αριθμός τους εκείνο τον καιρό δεν δικαιολογούσε μια τόσο μεγάλη επένδυση.

Μετά από μικρό διάστημα λειτουργίας, είχαμε την χρεωκοπία. Μελετώντας κατόπιν εορτής, οι ειδικοί και οι εμπλεκόμενοι κατέληξαν σε μια σειρά από συμπεράσματα:
* Υπέθεσαν πολύ πρώϊμα ότι ένα μεγάλο μέρος της οικονομίας θα "μετακόμιζε" on-line. Πολύ νωρίς για το 1999. Αυτό έκανε πολούς επενδυτες που πίστευαν το ίδιο, να αποσυρθούν με αποτέλεσμα την πρώτη φούσκα στην αγορά IT και τηλεπικοινωνιών τα έτη 1999 και 2000.
* Η ιδέα ήταν καλή και το προϊόν είχε νοήμα και κοινό, αλλά για ένα πιο μικρό μέρος του αγοραστικού κοινού. Μπορούσαν να είχαν ξεκινήσει με το ένα δέκατο της επένδυσης και να είχαν και κάποια κερδοφορία.
* Μερικά πράγματα θέλουν χρόνο, μετά το 2010 είχαμε αρκετές εταιρίες με αντίστοιχο αντικείμενο να πηγαίνουν πολύ καλά.

Το πιο σημαντικό θα λέγαμε, ήταν πως έσκασε η πρώτη "φούσκα". Η αγορά σταμάτησε να πιστεύει πως επειδή κάτι προτείνεται από την Silicon Valley, ο υπόλοιπος πλανήτης ή απλά οι υπόλοιπες Ηνωμένες πολιτείες θα το υιοθετήσουν άμεσα. Από τις συνέπειες των παραπάνω, χρειάστηκαν περίπου 10 χρόνια για πλήρη ανάρρωση, αλλά με την δημιουργία πολλών αντισωμάτων στην αγορά και μια περισσότερο πραγματιστική αντιμετώπιση.

# IMVU και η γέννηση της Lean startup movement

Όλα είχαν ξεκινήσει καλά για τον Eric Ries και την [IMVU](http://uk.imvu.com/), μια εταιρία που παρήγαγε μια chat εφαρμογή για κορίτσια. Ο Eric, παιδί θαύμα, προγραμματιστική ευφυΐα με μερικά video games και ένα βιβλίο στο ενεργητικό του ξεκίνησε τον προγραμματισμό της εφαρμογής του. Έξι μήνες μετά διαπίστωσε πως το "φοβερό" προϊόν που είχε φτιάξει, δεν το "κατέβαζε"-εγκαθιστούσε κανείς.

Αυτό ήταν η αρχή της επιστημονικής αναζήτησης για τον ίδιο για τα "πως" και "γιατί" άφησε τον εαυτό του και την εταιρία να μπει σε τόσο βαθεία νερά, χωρίς να έχει την απαραίτητη πληροφόρηση για το τι θέλει η αγορά. Μετά από την διόρθωση πορείας, έγραψε τις εμπειρίες του, αλλά και την πρόταση του για το πως θα πρέπει μια εταιρία να ξεκινά στο μνημειώδες "[The lean Startup](http://theleanstartup.com/book)". Οικονομικά είμαι σίγουρος πως ισοσκέλισε το αρχικό έλλειμμα μόνο από το βιβλίο και ομιλίες σε σεμινάρια. Επίσης επιπλέον πείθει η μετέπειτα επιτυχία της IMVY αλλά και των επόμενων επιχειρήσεων του.

Αν δεν είχε αποφασίσει να εκθέσει τον εαυτό του και να διηγηθεί τα επίπονα λάθη του, θα είχε βοηθήσει μόνο τον εαυτό του. Με το "post-mortem" του βοηθά όποιον έχει αυτία να ακούσει...

# Οικεία κακά

Πριν πολλά πολλά χρόνια στο βροχερό Λονδίνο ένας συμφοιτητής μου μου πρότεινε την ιδέα δημιουργίας ενός e-learning συστήματος με μορφή SaaS (Software as a Service) αντίστοιχο του basecamp της 37 signals για project management. Στόχος θα ήταν μικρές εταιρίες και εκπαιδευτές οι οποίοι δεν θέλαν ή δεν μπορούσαν να συντηρούν ένα τυπικό e-learning σύστημα. Σαν πρώτο βήμα συμμετείχαμε σε έναν πανιπιστημιακό διαγωνισμό για επιχειρηματικότητα στον οποίο κερδίσαμε το 1ο βραβείο για το καλύτερο business plan (1). Στην συνέχεια μετά από μερικούς μήνες ξεκινήσαμε με κάποιο seed κεφάλαιο από ένα σύνολο επενδυτών (2): Οι επενδυτές μας δραστηριοποιούντο στην ίδια βιομηχανία και αναγνώριζαν την ανάγκη ύπαρξης μιας τέτοιας πλατφόρμας.

Fast Forward: ένα χρόνο μετά από την πρώτη ενέργεια και 7-8 μήνες full time για το συγκεκριμένο προϊόν η εταιρία έκλεισε. Κοιτάζοντας πίσω:

* Η κατάσταση αντιμετωπίστηκε σε κάποιο βαθμό όχι ως startup αλλά ώς εταιρία η οποία ξεκινά (starting up), όπως συζητήσαμε στο 101. Business Plan εκτελείς σε κάτι γνωστό. Επομένως δεν γίναν όσες αλλαγες πορείας (pivots) χρειαζόντουσαν.
* Στον e-learning τομέα χρειάζονται πολλά συγκεκριμένα features, διαφορετικά για κάθε πελάτη. Για να φτάσει μια πλατφόρμα να τα παρέχει χρειάζεται να φτάσει σε ένα αρκετά ώριμο στάδιο. Μέχρι τότε χρειάζεται οξυγόνο το οποίο δεν είχαμε.
* Η εταιρία έδειχνε να ταιρίαζει περισσότερο σε μοντέλο "consultancy", μιας και πολλοί ενδεχόμενοι πελάτες ζητούσαν πολύ συγκεκριμένα χαρακτηριστικά ή άλλες συμπληρωματικές υπηρεσίες όπως τον σχεδιασμό της ιστοσελίδας τους. Τούτο προσέκρουε στο επενδυτικό σχήμα, το όποιο είχε επενδύσει σε startup όχι σε consultancy.

## Αποτελέσματα

Τα ακόλουθα: η εμπειρία από την συγγραφή κώδικα, αρχιτεκτονικής συστημάτων και system administration. Η παραμονή στο Λονδίνο και οι επαγγελματικές γνωριμίες. Εμπειρία σε τομείς όπως διαπραγματεύσεις, οικονομικά και άλλα σχετικά με τα οποία ως developer δεν ερχόμουν σε επαφή. Πρέπει να προσθέσουμε την εμπειρία διαχείρισης στρες και αν θα διαλέγαμε το πιο σημαντικό, την ικανότητα επιβίωσης μετά από την απόλυτη καταστροφή.

# Επί του πιεστηρίου... Everpix

Η Everpix έκλεισε στο τέλος του 2013. Σαν εταιρία είχε σκοπό να βοηθήσει στην οργάνωση ψηφιακών φωτογραφιών. Πέρα από μερικά πολύ ενδιαφέροντα άρθρα που έγραψαν οι Founders της όπως "[Out of the picture: why the world's best photo startup is going out of business](http://www.theverge.com/2013/11/5/5039216/everpix-life-and-death-inside-the-worlds-best-photo-startup)" στο Verge, αποφάσισαν επιπλέον να διαθέσουν όλο το υλικό marketing που είχαν συλλέξει όλον τον καιρό δραστηριοποίησης της εταιρίας. Open Source σκεφτόμενοι, το διέθεσαν στο Github: [https://github.com/everpix/Everpix-Intelligence](https://github.com/everpix/Everpix-Intelligence). Δεν μπορούμε παρά να τους ευχαριστήσουμε, ίσως με ένα "github-star" (;), και να μάθουμε από τα λάθη τους με πολύ περισσότερα hard δεδομένα.
