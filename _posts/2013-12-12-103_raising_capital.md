---
layout: default
title: Investors, startup και φιλότιμο
---

# Investors, startup και φιλότιμο

Σε αυτό το post θα προσπαθήσουμε να ολοκληρώσουμε την ανθροπογεωγραφία μιας startup σαν επόμενο στάδιο μετά από την επιλογή στελεχών (δες [http://tnfy.gr/2013/11/27/startups-102/](http://tnfy.gr/2013/11/27/startups-102/)).

## Πότε μια εταιρία χρειάζεται επένδυση.

Πριν πάμε στο ποιούς και πώς ας αναλύσουμε πρώτα το γιατί και το πότε.

### Πλούσιος ή Βασιλιάς

Η καλύτερη αναλογία που έχω συνατήσει είναι αυτή του ακαδημαϊκού Noam Wasserman, στο βιβλίο του "Founder's Dilemmas": Πλούσιος ή Βασιλιάς (Rich vs King);

Στην περίπτωση του πλουσίου, η εταιρία δέχεται επενδύσεις έναντι ποσοστού ιδιοκτησίας σε κάθε επενδυτικό γύρο. Με αυτό τον τρόπο αποκτά περισσότερες δυνατότητες είτε λόγω των κεφαλαίων που εισέρχονται είτε λόγω των ανθρώπων που μπορεί να έρχονται μαζί με τους επενδυτές για να την βοηθήσουν να αναπτυχθεί. Με αυτόν τον τρόπο οι ιδρυτές γίνονται προοδευτικά πιό πλούσιοι, καθώς μεγαλώνει η εταιρία, αλλά ταυτόχρονα έχουν λιγότερο έλεγχο καθώς το ποσοστό τους σταδιακά μειώνεται. Στην αντίθετη περίπτωση, αυτή του "βασιλία", οι ιδρυτές κρατάνε όσο το δυνατόν μεγαλύτερο ποσοστό μετοχών, δεχόμενοι ελάχιστες ή καθόλου επενδύσεις. Η εταιρία τότε αναπτύσσεται οργανικά επανεπενδύοντας τα όποια έσοδα της, βήμα-βήμα. Οι επενδυτές σε αυτήν την περίπτωση έχουν έλεγχο, είναι βασιλίαδες, αλλά το μέγεθος της εταιρίαε είναι μικρότερο καθώς δεν μπορεί να μεγαλώσει πολύ γρήγορα όπως θα συνέβαινε στην αντίθετη περίπτωση αν δεχόνταν εννέσεις κεφαλαίου ή ανθρώπινου δυναμικού.

Περισσότερα: [http://www.noamwasserman.com/book/](http://www.noamwasserman.com/book/), [amazon](http://www.amazon.co.uk/Noam-Wasserman/e/B0077D65S4).

### Είδος εταιρίας

Ο ταυτόχρονα επιχειρηματίας και προγραμματιστής Joel Spolsky έχει διατυπώσει μια διαφορετική άποψη, περισσότερο τεχνική μιας και ως προγραμματιστής αντιμετωπίζει το θέμα πιο ντετερμινιστικά: Εχουμε μια εταιρία σαν τα "Ben and Jerry" (αλυσίδα παγωτατζίδικων, για Ελλάδα θα λέγαμε "Τερκενλής", "Έβερεστ") ή μια σαν το Amazon; Για να μην αναπαράγουμε το άρθρο ας σταθούμε στα network effects τα οποία σχετίζεται με τον εκθετικό παράγοντα που αναφέρεται.

Αν δεν έχουμε network effects τότε το πρώτο μοντέλο είναι προτιμότερο: Ανοίγουμέ ένα κατάστημα κάπου στο Πανόραμα και πουλάμε τα υπέροχα τσουρέκια μας που τα θυμούνται οι μετανάστες στο Λονδίνο και κλαίνε. Με τα κέρδη μας σιγά σιγά ανοίγουμε το επόμενο κατάστημα. Ενώ επεκτεινόμαστε αναδιαρθρώνουμε παραάλληλα την παραγωγή σε οικονομίες κλίμακας, ενώ ο ανταγωνισμός κλείνει/εξαγωράζεται/γίνεται francshise κ.ο.κ.

Αν όμως μόλις αποδείξαμε ότι το να διαθέτεις βιβλία μέσω διαδικτύου είναι μια ιδέα που "πουλάει", είμαστε εκτεθειμένοι στο κάθε βιβλιοπωλείο ή εκδοτικό οίκο να που επιθυμεί να επιβληθεί. Αμά φτιάξει το δικό του on-line βιλιοπωλείο και αρχίσει να δαπανά και να διαφημίζεται περισσότερο ή με έντονο τιμολογιακό ανταγωνισμό μέχρι μπορεί να επιβληθεί και να κερδίσει γρήγορα την αγορά. Η startup μας τότε θα είναι απλά ένα "δωρεάν" ερευνητικό πρόγραμμα (RnD). Σε αυτήν την περίπτωση ξεκινάει ένας αγώνας δρόμου για όσο το δυνατόν μεγαλύτερο μερίδιο αγοράς πριν προλάβουν να ξεκινήσουν οι ανταγωνιστές (land grab). Εδώ χρειάζεται κάποιος αριθμός επενδυτών οι οποίοι όχι μόνο θα συνεισφέρου οικονομικά, αλλά  επίσης θα διορθώνουν συνεχώς την πορεία της εταιρίας με κατάλληλη εμπειρία και γνώσεις.

Περισσότερα εδώ: "[Strategy Letter I: Ben and Jerry's vs. Amazon](http://www.joelonsoftware.com/articles/fog0000000056.html)"

## Τύποι επένδυσης, ποσοστά και ποσά

Στη διάθεση μας υπάρχουν πολλά youtube videos, ανάλογη αρθρογραφία και αρκετά κεφάλαια σε βιβλία. Aν σας αρέσουν τα infographics κοιτάξτε το [http://fundersandfounders.com/how-funding-works-splitting-equity/](http://fundersandfounders.com/how-funding-works-splitting-equity/).

Για τις ανάγκες της ανάλυσης Θα περιορίσουμε την συζήτηση στις startups με σημείο έναρξης δύο συνεταίρους με ίσο ποσοστό 50%. Από τους διαφορους τύπους επενδύσεων θα εστιάσουμε σε τρείς: Angel (αρχικό στάδιο), Seed και VC (Venture Capital).

Αρχή:
Founder A: 50%
Founder B: 50%

### Πρώτος κύκλος - Angel ή τα τρια F

Προαιρετικός. Σε αυτό το σημείο είμαστε μερικές εβδομάδες ή μήνες στην ζωή της startup. Έχουμε ουσιαστικά μια ιδέα και κάποια αρχική υλοποίηση σε τεχνικό επίπεδο ή δουλεία σε θέματα όπως έρευνα αγοράς, ενδιαφέρον κοινού, πλάνο προώθησης κλπ.

Εδώ μπορεί να υπάρξει μια αρχική επένδυση από κάποιον "angel investor". Επειδή δεν έχουμε ακόμα κάτι ιδιαίτερο, οι angel investors συνήθως χαρακτηρίζονται ως ένα από τα τρία "F": Φίλοι (friends), οικογένεια (family) και αγαθοί-"χαζοί" (fools).

**Ποσοστό**: Το ποσοστό που παραχωρείται συνήθως σε αυτό το στάδιο είναι μέχρι 5%. 

**Κριτήρια**: Ουσιαστικά το μόνο που έχει ο επενδυτής για να κρίνει είναι η ιδέα και η δυναμική της ομάδα που ζητά να την υλοποιήσει. Επομένως κύριο ρόλο παίζουν οι προσωπικές σχέσεις και η δυναμική της ομάδας.

**Ποσά**: Πάντα εκαρτώνται από το είδος της startup. Γενικά για IT θα λέγαμε από 10 μέχρι 25 χιλιάδες δολάρια.

**Ανθρώπινο δυναμικό**: Ο angel συνήθως προσφέρει τον εαυτό του. Αν διαθέτει κάποιες σχετικές δεξιότητες συνεισφέρει με αυτές είτε δίνοντας χρόνο εργασίας, είτε παρέχοντας έναν συμβουλευτικό ρόλο.

Σε αυτό το σημείο ας υποθέσουμε ότι μια υποθετική startup δέχεται 20 χιλίαδες δολάρια για 5% ποσοστό:

Founder A: 47.5%
Founder B: 47.5%
Angel Investor: 5%

### Δεύτερος κύκλος - seed

Μετά από μερικούς μήνες στην ζωή της startup. Η ομάδα έχει κάποιο προϊόν και έχει αρχίσει να συλλέγει όλο και περισσότερα στοιχεία για την αγορά της και εμπειρίες. Επίσης η ομάδα έχει πλέον "δέσει" μιας και τα μέλη της δουλεύουν μαζί στενά για αρκετούς μήνες. Πάραυτα τα πράγματα είτε δεν έχουν σταθεροποιηθεί πλήρως. Χρησιμοποιόντας τον ορισμό του Steve Blank από το 101 ([http://tnfy.gr/2013/11/18/startups-101/](http://tnfy.gr/2013/11/18/startups-101/)), βρίσκεται στο σημείο "αναζήτησης μοντέλου επιχειρείν". Επομένως χρειάζονται κεφάλαια για την περεταίρω ανάπτυξη της ιδέας αλλά κυρίως για να ξεκινήσει ένας έντονος διάλογος με την αγορά ο οποίος μπορεί να επιφέρει έντονες τροποποιήσεις και αλλαγές κατεύθυνσης.

**Ποσοστό**: 15 με 25%.

**Ποσά**: Εξαρτάται πλήρως από την βιομηχανία δραστηριοποίησης. Για IT κυμαίνεται συνήθως σπό 100 χιλίαδες μέχρι 300 χιλίαδες δολάρια.

**Ανθρώπινο δυναμικό**: Τα κεφάλαια μεταφράζονται συνήθως σε προσλήψεις προσωπικού επιλογής των ιδρυτών ή μαζί με τους εκπροσώπους του seed. Η διοίκηση αρχίζει να γίνεται πιο "τυπική" συνήθως ξεκινώντας με τακτικές συνεδριάσεις στις οποίες θα παίρνονται αποφάσεις.

Σε αυτό το σημείο θα συνεχίσουμε το προηγούμενο παράδειγμα και θα υποθέσουμε  πώληση του 20%. Το τοπίο έχει ως εξής:

Founder A: 38%
Founder B: 38%
Seed Investor: 20%
Angel Investor: 4%

Σημείωση: Έγινε η υπόθεση ότι το ποσοστό του Angel υποχωρεί, για το πως και γιατί ας αρκεστούμε στο αν υποθέσουμε δημιουργία νέων μετοχών μετά την πώληση των οποίων το 5% γίνεται 4%.

## Τρίτος κύκλος - VC

Σε αυτό το στάδιο έχουμε μετά από ένα ή περισσότερα seeds καταλλήξει στο επιχειρηματικό μοντέλο και πλέον έχουμε ανάγκη επέκτασης. Εδώ ξεκινά ο μετασχηματισμός σε μια "κανονική" εταιρία, οπότε χρειάζεται να αλλάξουν πολλά μαζί και η κουλτούρα.

Ένα αρχικά παράδοξο αλλά πολύ σημαντικό σημείο, είναι ότι οι εμπνευστές της αρχικής ιδέας συνήθως αρχίζουν να παραγκωνίζονται: Τα χαρακτηριστικά τα οποία τους έφτασαν ως εδώ, τους κάνουν να μην έχουν τα προσόντα να διοικήσουν ένα σχήμα το οποίο στοχεύει περισσότερο στην σταθερότητα και την διαχείρηση της καταστάσεω. Οπότε το VC σχήμα πολλές φορές ζητά μόνο ένας εκ των ιδρυτών να διατηρήσει την δυνατότητα λήψης αποφάσεων ή κάτι ανάλογο.

**Ποσά**: Σε εκατομμύρια δολάρια. Ένα, δύο, πέντε. Εχουμε δει επίσης: τριάντα, πενήντα κλπ.

**Ανθρώπινο δυναμικό**: Έχουμε την έκρηξη προσλήψεων και την αλλαγή του χαρακτήρα των ανθρώπων που αναζητούνται. Από τους commando που θέλαμε στην αρχή, τώρα πλέον χρειάζονται όλο και περισσότερο "εκτελεστικά όργανα" τα οποία θα έχουν σαφώς ορισμένους ρόλους. Οι προσλήψεις γίνονται πλέον από την αγορά και όχι τόσο από το hacker news :).

Στο ίδιο παράδειγμα με τον VC να καταλλήγει στο 33% έχουμε:

VC: 33%
Founder A: 24.5%
Founder B: 24.5%
Seed Investor: 15%
Angel Investor: 3%

## Επίλογος

Εξ αιτίας ανάγκης οικονομίας χώρου είναι δυνατή μια πλήρης και διεξοδική ανάλυση, οπότε και η αναφορά στην βιβλιογραφία στον πρόλογο. Στα επόμενα άρθρα θα συνεχίσουμε με μερικά περισσότερο συγκεκριμένα θέματα και μερικές πικρές εμπειρίες.

## Πιθανά εξώφυλλα

cover: http://www.flickr.com/photos/47871993@N05/6759591241/

Angel:
http://www.flickr.com/photos/collector-figures/10161855365/
http://www.flickr.com/photos/mebumm/8507580340/
http://www.izaksmells.com/2013_02_01_archive.html
http://www.flickr.com/photos/57279943@N00/663630891/
http://www.flickr.com/photos/wonderpete/2797482552/

Seed:
http://www.flickr.com/photos/whitebeard/10925117414/
http://www.flickr.com/photos/cimmyt/7798656724/

VC:
http://www.flickr.com/photos/101070341@N06/11135969785/
http://www.flickr.com/photos/legominifig/11131985106/
