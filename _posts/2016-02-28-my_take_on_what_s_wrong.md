# My take on what's wrong

Εδώ και μερικές μέρες προσπαθώ να συμμαζέψω τις σκέψεις μου περισσότερο για "προσωπική" χρήση, αλλά ίσως να ενδιαφέρει και κάποιους άλλους...
Θέμα το αγαπημένο: "πως έφτασε η Ελλάδα εκεί που βρίσκεται τώρα και αν μπορεί να σωθεί". Για όσους δεν θέλουν να διαβάσουν παρακάτω: 1. ηθική παρακμή και 2.μάλλον όχι.

## Τσεγκεβαρεμόλ των 500

Τα περασμένα Χριστούγεννα πήρα τηλ τον ΓΚ, φίλο μου από τον στρατό, να ευχηθώ "χρόνια πολλά". Εκεί με ρώτησε (ο ΓΚ εκτός από πολύ έξυπνος έχει κάνει και μερικά φεγγάρια εκτός Ελλάδος... στας Ευρώπας) *"μιας και βλέπεις και μιλάς με πολύ κόσμο και έχεις ταξιδέψει κάμποσο, τι φταίει και είμαστε τόσο χάλια;"* και με έβαλε να σκεφτω.

Ένα πράγμα που το έβλεπα καθημερινά είναι κάτι που πάνω κάτω θυμίζει το "ιδεολογκή ηγεμονία της αριστεράς" του Α. Γεωργιάδη με μία μικρή διαφοροποίηση. Η αριστερά (φασιστερά) δεν ηγεμονεύει απλά, είναι το μόνο που υπάρχει. Πριν επιχειρηματολογήσω πως αυτό δεν είναι αριστερά σκέτη αλλά και πιο ύπουλο (στο επόμενο τμήμα), θα θυμήσω μια φοβερή ατάκα που είχε πει πριν αρκετά χρόνια ο Τζίμης Πανούσης: *"Στην Ελλάδα όλοι θέλουμε να είμαστε το ίδιο, στο ποδόσφαιρο Ολυμπιακός, Παναθηναϊκός βαριά ΑΕΚ, στην πολιτική ΠΑΣΟΚ, ΝΔ, βαριά Σύριζα"*. Τότε είχαμε πράσινο ΠΑΣΟΚ, μπλε ΠΑΣΟΚ και ροζ ΠΑΣΟΚ. Ή για τους πιο παλίους *"Αν δεν είσαι αριστερός δεν μπορείς να βγάλεις ούτε γκόμενα"* - Νιόνιος.

Όποτε έπιανα πριν φύγω αλλά και μετά πολιτικές συζητήσεις και εξηγούσα ότι απλά δεν πιστεύω στον Κουμουνισμό ούτε στο χαζοχαρούμενο αδελφάκι του τον Σοσιαλισμό, η απάντηση από το περιβάλλον ήταν στο ίδιο μήκος κύμματος: Φαίνεσαι καλό παιδί κάποιος θα σου έχει πάρει το μυαλό, διαβάζεις πολλά Αμερικάνικα βιβλία, ήταν ο παππούς σου στην Μακρόνησο δεν έχεις διακαίωμα να τα λες αυτά, μήπως έφαγες κάτι και σε πείραξε;

Γενικά κάτι είχα εγώ πιο πολύ σαν αρρώστια ή ίωση που απλά σε κάποια φάση θα μου περάσει. Ίσως να μην είχα καταλάβει τον Μαρξ καλά, ίσως αν έπαιρνα ένα τσεγκεβαρμόλ των 500 να θεραπευόμουν. Όπως αν κάποιος έχει έναν πονοκέφαλο σε μια επιχείρηση/υπηρεσία/παρέα και ρωτάει "έχει κάποιος πάνω του ένα ντεπόν ή μια ασπιρίνη;", έτσι και εδώ "ρε παιδία είναι καλό παιδί κάτι τον έπιασε (ή απλά θέλει να αντλήσει προσωχή), έχει κάποιος ένα τσεγκεβαρεμόλ μια μαρξπιρίνη κάτι;", έστω λίγο Ένγκελς σαν τσιρώτο (αν και ο Ένγκελς ήταν κάπως καλός είναι γ αλήθεια).

Αργότερα κατάλαβα πως ο κόσμος δεν είχε απλά σοσιαλμανία, κρυοβόταν κάτι πιο ύπουλο.

## Γέφυρα, το περασμα από την αριστερή επιφάνεια στο πασοκ (με μικρά)

Κάτι που έζησα ζώντας σε μια άλλη χώρα σαν αρχικά εξωτερικός παρατηρητής αλλά και με συζητήσεις με φίλους από άλλες χώρες είναι ότι σχεδόν πάντα οι κοινωνίες έχουν ένα αφήγημα ένα μύθευμα γύρω από το οποίο αιτιολογούν την ύπαρξή τους και τις επιλογές τους. Στην Ινδία για παράδειγμα υπάρχει μια λατρεία του Γκάντι, αν επιτίθεσαι στον Γκάντι οι Ινδοί δημόσια συμπεριφέρονται σαν να τους βρίζεις προσωπικά ή σαν χώρα. Στο μεταξύ μας ανοίγει το στόμα και τραγουδάει αλλιώς, αν δεν είμαστε σε δημόσιο χώρο πολλοί Ινδοί μου εξηγούσαν πως επέβαλε οικογενειοκρατεία χειρίστου είδους, ότι δεν ήταν τόσο καλός και αγνός είχε ας το πούμε ταραγμένη σεξουαλική ζωη (μέχρι στιγμής είναι 2 στα 2 Ανδρέας Παπανδρέου) αλλά και πως είχε επιβάλλει ένα τεχνητό όριο κέρδους στις επιχειρήσεις που κράταγε την χώρα σε συνθήκες απόλυτης φτώχειας για δεκαετίες, όταν δε την δεκαετία του 90 το όριο αυτό σταμάτησε να υπάρχει η Ινδία άρχισε να απογειώνεται με εκατομύρια ανθρώπους κάθε χρόνο να βγαίνουν από τη φτώχεια. Αυτά είπαμε μεταξύ μας, τα εν οίκο μη εν δήμω. Δημόσια ο Γκάντι είναι ο αγνός καλός αγαθός καράφλας με το μουστάκι που μας οδήγησε αναίμακτα στην ανεξαρτησία. Αν επιτίθεσαι σε αυτόν (δημόσια), επιτίθεσαι στην ιδέα της ανεξαρτησίας και ειλικρινά γιατί να θες να το κάνεις;

Οι Βρετανοί έχουν τον Τσώρτσιλ. Οπότε κάπου εκεί άρχισε να ωριμάζει η σκέψη ότι μήπως κρύβεται κάτι πιο ύπουλο από μια αριστερή μανία στην χώρα, "is there something rotten in Danemark?". Εκεί μου κόλλησε το ότι όταν σε συζητήσεις έλεγα: ΟΚ, θέλετε Σοσιαλισμό, αυτό δεν συνεπάγεται ανταποδοτικότητα, καλές φτηνές κρατικές υπηρεσίες, σκληρή δουλεία (για να γυρίσει ο ήλιος); Εδώ έχουμε κρατικοδίαιτους συνδικαλιστές και κηφήνες. Όλοι συμφωνούσαν, άμα ζήταγες βέβαια να απολυθούν όσοι δημόσιοι υπάλληλοι δεν παράγουν ή να μειωθεί ο δημόσιος τομέας εκεί που δεν προσφέρει, γινότανε πάλι το σώσε (μην τα ξαναλέμε).

**Μέχρι εδώ εισαγωγή, 1ο μέρος**

# Η άποψη μου για το τι συμβαίνει στην Ελλάδα τα τελευταία δέκα χρόνια

Με δύο λόγια η χώρα ελέγχεται από μια χαλαρή συμμαχία μιας μειοψηφίας την οποία
ονομάζω "καθάρματα και πρεζάκια". Πρόκειται για μέλη των κομματικών μηχανισμών
καθώς και όσοι εποφελούνται από αυτούς έμμεσα ή άμεσα. Συνεχίζω με το πως έφτασα
σε αυτό το συμπέρασμα, τι ανακάλυψα ψάχνοντας, τελειώνοντας με μερικές πρόσφατες
έρευνες όπως αυτές της διανέοσης και τα συμπεράσματα τους. Τα όσα γράφω είναι
προσωπικές απόψεις και αν διαβάζετε μέχρι εδώ εύχομαι να τις βρείτε
ενδιαφέρουσες αν και ερειστικές.

## Το ξεκίνημα: μια αριστερίζουσα ρητορεία χωρίς αντίλογο και χωρίς αύριο

Μέχρι πριν φύγω από την χώρα το 2008, αλλά και μετά στην δημόσια σκηνή αλλά και
σε ιδιωτικές συζητήσεις υπήρχε μια αριστερίζουσα ατμόσφαιρα και
επιχειρηματολογία η οποία κάπως ... έμπαζε. Ένα αγαπημένο παράδειγμα είναι οι
λεγόμενοι "νεοφιλελεύθεροι φόροι". Ρωτόντας ανθρώπους που ξεστόμιζαν αυτή την
επική μπούρδα δεν έπαιρνα απάντηση στα εξής: ποία είναι η διαφορά του
φιλελεύθερου και του νέο-φιλελεύθερου, αυτό το "νέο" μπροστά τι σημαίνει; Μετά
ο φιλελευθερισμός είναι κατά της φορολογίας άρα πως μπορούν να υπάρχουν
φιλελεύθεροι φόροι; Πρόκειται για την δυσφήμιση της συγκεκριμένης ιδεολογίας
από την κυρίαρχη ιδεολογία; Απλή βλακεία; Παπαγαλισμός από το τι ακούμε δεξιά
και αριστερά; Ή μηπώς υπάρχει κάτι άλλο επιπλέον; Όταν πάντως εξηγούσα ότι η
αυξανόμενη φορολογία και γραφειοκρατεία προβλέπονται ήδη από τον Μάρξ (λινκ στο
κουμουνιστικό μανιφέστο εδώ: https://www.marxists.org/ellinika/archive/marx/works/1848/com-man/prolcomm.htm) γενικά προτιμούσαν να με βγάλουν ψεύτη (οι κουμουνιστές δεν
βάζουνε φόρους στον κόσμο έχω ακούσει... ήμαρτον) παρά να κάνουν ένα Google
και να το δουν σε 5 λεπτά.

## Το "παραγωγικό" μοντέλο

Και κάπου εκεί έφτασε η διερεύνηση του παραγωγικού μοντέλου το οποίο ειναι και
το πρώτο κομμάτι του μεταπολιτευτικού παζλ. Στη συνέχεια θα συζητηθεί πως αυτό
συνδέεται με την αριστερίζουσα ρητορεία στο τέλος.

Ξεκίνησα με το "Το αόρατο ρήγμα" του Αρίστου Δοξιάδη (εκδόσεις Ίκαρος) και μετά
σιγά σιγά άρχισε να διαφαίνεται η εξέλιξη των δομών του κράτους και όσων ζούσαν
γύρω από αυτό από την μεταπολίτευση και μετά. (*σημείωση: το βιβλίο συζητά πολλά
άλλα θέματα που δεν έχουν να κάνουν με αυτό το post*)

Μια σειρά συνεντεύξεων από ένα βαλκανικό (Βουλγαρικό) οργανισμό για την ελληνική
κρίση:
https://www.youtube.com/watch?v=I8HV8WS0a24

Όλο και περισσότεροι σιγά σιγα "ανακαλύπτουμε" πως το κράτος ζούσε όλα αυτά τα
χρόνια. Υπήρχε και υπάρχει ακόμα μια ροη χρημάτω από την Ευρωπαϊκή έννωση ή απ
δάνεια τα οποία διαχειρίζεταί η κάθε κυβέρνηση η οποία ελέγχεται εντελώς από
το κόμμα που βρίσκεται στην εξουσία. Στην συνέχεια διαχέονται σιγά σιγά προς τον
λεγόμενο ευρύτερο δημόσιο τομέα και μετά σε ένα "εκλεκτό" τμήμα του ιδιωτικού
τομέα το μπορεί να κάνει πράγματα που το δημόσιο αδυνατεί όπως το να
κατασκευάσει έναν δρόομο. Τα παραπάνω έχουν δύο χαρακτηριστικά: (οι όροι δεν
είναι δικοί μου αλλα'εξαιρετικά δόκιμοι) "κολλητοκρατεία" και
"επιμερισμός της διαφθωράς". Παράλληλα η οικονομική δραστηριότητα ακόμα και αν
δεν έχει σχέση με τα παραπάνω συντηρεί ένα τεράστιο γραφειοκρατικό τέρας. Όλο
και κάπου θα χρειαστεί μια υπογραφή, ένας έλεγχος ένα πιστοποιητικό, πράγματα
που σε πολλές άλλες χώρες είναι ανήκουστα, έτσι ώστε και να ελέγχεται η
ζωή (όχι μόνο η οικονομική) των πολιτών, άλλα και να νομίζουν ότι έχουν κάποιο
λόγο υπάρξης στο σύμπαν οι διάφοροι δημόσιοι υπάλληλοι - βάζω σφραγγιδες άρα
υπάρχω.

Όσοι έχουν προσπαθήσει να μετρήσουν το πόσοι ωφελούνται από τα παραπνω έχουν
καταλλήξει σε διαφορετικά μεγέθη τα οποία συγκλίνουν μεταξύ ενάμιση με δύομιση
εκατομμύρια. Αριθμός που δεν αποτελεί πλεοψηφία, αλλά είναι αρκετά μεγάλος,
υπολογίσιμος και σχετικά συμπαγής ως προς το τι θέλει. Επειδή όλοι αυτοί δεν
παράγουν ουσιαστικά τίποτε ούτε βοηθούν σε κάτι, τους δίνουμε την ταμπέλα
"καθάρματα" ή διευθαρμένοι. Ουσιαστικά παρασιτούν εις βάρος των Ευρωπαίων
φορολογουμένων (επιδοτήσεις, προγράμματα, πακέτα), των επόμενων γεννεών (δάνεια)
και της κοινωνίας (γραφειοκρατεία).

Πιο ενδιαφέρον είναι ο επιμερισμός της διαθφωράς και πως η "καθαρμπατοποίηση"
διαχέεται σε τρίτους συνήθως άσχετους. Εδώ θα χρησιμοποιηθεί για παράδειγμα
η ιστορία ενός φίλου, του Η.Γ. Ο ΗΓ δούλευε σε μια εταιρία παραγωγής λογισμικού
η οποία είχε ως κύριο πελάτη μια θυγατρική της ΔΕΗ. Το λογισμικό που παρήγαγε
αυτή η εταιρία λειτουργούσε σε γενικές γραμμές άψογα και παραδίδετω εντός
προθεσμιών χωρίς υπερκοστολογήσεις - ουδεν μεμπτό. Το μεμπτόν βρίσκοταν στο ότι
η εταιρία έπαιρνε τα έργα αυτά δίοτι ο ιδιοκτήτητης της είχε μεγαλώσει μαζί με
κάποιον αρκετά ψηλά στην θυγατρική αυτή, ο οποίος χρησιμοποιούσε δάφορες
"αλχημείες" (φωτογραφικές διατάξεις, εικονικοί διαγωνισμοί, κλπ).

Σκεφτείτε το ενδεχόμενο να αποκτούσε η ΔΕΗ ιδιωτικό manager, να πωλείτω σε μια
άλλη εταιρία ηλεκτρισμού, όπως έγινε με τον ΟΤΕ, ή απλά να ιδιωτικοποιήτω. Η
μητρική εταιρία μπορεί να είχε συμβόλαιο με μια μεγάλη πολυεθνική όπως η
Hewlet Packard ή η Accenture για το λογισμικό της. Ή απλά μπορεί να εξέδιδε μια
ντιρεκτίβα η οποία θα ζητούσε περισσότερο ανοικτούς διαγωνισμούς. Σε μια τέτοια
περίπτωση η ροή χρήματος προς την εταιρία που δούλευε ο φίλος μας και κατ
επέκταση προς τον φίλο μπορεί να στέρευε. Τουλάχιστο θα υπήρχε μια περίοδος
προσαρμωγής.

Κάπως έτσι έρχεται μια άλλη πολυ χρησιμοποιημένη λέξη, οι λεγόμενοι
εμπλεκόμενοι. Ανθρωποί που δεν είναι "καθάρματα" αλλά σιγά σιγά αρχίζουν να
έχουν κοινά συμφέροντα ας πούμε με συνδικαλιστές που απλά δεν εργάζονται. Για το
παράδειγμα μας να παραμένει η ΔΕΗ ως έχει. Είμαστε όλοι υπεύθυνοι το ίδιο;
Ποσοτικά όχι ποιοτικά ναι.

Όλοι αυτοί χρειάζονται μια κοινή ιδεολογική πλατφόρμα για να εκφραστούν η απλά
για να αναγνωρίζουν ο ένας τον άλλον. Εδώ λοιπόν τα "καθάρματα" μοιράζονται
και προπαγανδίζουν την αριστερίζουσα αρλουμπολογία η οποία απλά ζητάει να μην
αλλάζει ποτέ τίποτε. Θα μας πουν μπούρδες για το διεθνές κεφάλαιο, τις κακές
πολυεθνικές, τον Τσε Γκεβάρα, τον Ανδρέα. Θα μας πουν κάτι πασοκ με μικρά, όπως
εξήγησε ο Θεοδωρής Γεωργακόπουλος εδώ: [Το ΠΑ.ΣΟ.Κ. πέθανε, μα το πασόκ ζει ακόμα](http://www.kathimerini.gr/811652/opinion/epikairothta/politikh/to-pasok-pe8ane-ma-to-pasok-zei-akoma).

Για αυτό είναι και εξαιρετικά δύσκολο να υπάρξει μια απλή ιδεολογική συζήτηση.
Όπως είπε ο Upton Sinclair: *"είναι δύσκολο για κάποιον να καταλάβει κάτι ειδικά
όταν ο μισθός του στηρίζεται στο ότι δεν το καταλαβαίνει"*. Για αυτό αν υπάρξει
σε καποία συζήτηση ένα ιδεολογικό "μαρκάρισμα" βγαίνουν και τα εξαρτημένα
αντανακλαστικά: "ναι στην ελεύθερη αγορά αλλά με πολλούς κανόνες" (απάντηση:
τότε εξ ορισμού δεν είναι ελεύθερη), "σοσιαλισμός με ανθρώπινο πρόσωπο" (όπως
είχαν στα γκουκαγκ, στα πεδιά του θανάτου στην Καμπότζη και στα στρατόπεδα
συγκέντρωσης στην Κούβα). Αγαπημένες είναι οι απόψεις τύπου Φώτη Κουβέλη:
"πρέπει να υπάρξει ένας ευρύτερος (όσοι πιο πολλοι τόσο πιο πολύ θα πάρουν για
να καταλλήξουν) διάλογος όλων των εμπλεκόμενων (κρατικών) φορέων με την κοινωνία
(των αριστερών ΜΚΟ;) έτσι ώστε να γίνουν οι απαραίτητες ζυμώσεις"... και στο
τέλος να μην γίνει τίποτε.

## Η εξάρτηση...


Το πρόβλημα με το παραπάνω μοντέλο μοιάζει πάρα πολύ με συμπεριφορές εξαρτημένων από τα ναρκωτικά.
Ο εξαρτημένος ξέρει ότι αυτό που κάνει τον καταστρέφει, γνωρίζει ότι δεν είναι σωστό, ίσως νιώθει
τύψεις ή άσχημα, αλλά κατα βάθος έχει πείσει τον εαυτό του και μερικούς αφελείς στο περιβάλλον του
ότι "το ελεγχει" και "όποτε θέλει το κόβει". Αυτό το οποίο επιθυμεί είναι να φτάσει στην επόμενη
δόση... πάση θυσία.

Πρόσφατα είχαμε τα αποτελέσματα των ερευνών της διανέωσης (ΛΙΝΚ) συγκεκριμένα για τις ευρωπαϊκες
επιδοτήσεις, τα ΕΣΠΑ και διάφορα άλλα πακέτα. Συγκλονιστική είναι η αφήγηση του Θεόδωρου Πάγκαλου,
"είμαστε μεταξύ κλεφτών" είναι η φράση που είπε σε κομματικά στελέχη-αγρότες της δεκαετίας του 80.

Και πρεζάκια, πάλι με εισαγωγικά.

Πρίν μερικά χρόνια είχα την εμπειρία του να γνωρίσω μερικούς φίλους πλέον οι
οποίοι αν επιτρέπεται η έκφραση είχαν "μπλέξει με ουσίες". Η συμπεριφορά τους
γύρω από το θέμα της εξάρτησης είχε ένα συγκεκριμένο μοτίβο που αργότερα
συνάντησα στην λογοτεχνία, σε ταινίες αλλά και σε αλλους ομοιοπαθουντες.
Ο πρώτος κοινος παράγοντας ήταν ότι το μόνο που τους έννοιαζε ήταν η αναζήτηση της
επόμενης δόσης. Όλα ήταν διαπραγματεύσιμα αρκεί να μην υπήρχε απόκλιση από τον
στόχο. Ήταν αποδεκτό να πουν ψέματα στους γονείς ή τους συγγενείες τους για
παράδειγμα. Ο δεύτερος κοινός παράγοντας ήταν η καθολική πεποίθηση ότι όποτε
χρειάζεται "το κόβουν" και ότι τώρα απλά "το ελέγχουν", δεν είναι εξαρτημένοι
σαν τους άλλους στο περιβάλλον τους. Υπάρχει μια σχετική συγκλονιστική σκηνή
στην ταινία "Ρεκβιεμ για ένα όνειρο". Οι άλλοι ήταν άτομα στο περιβάλλον τα
οποία απλά βρισκόντουσαν σε επόμενο στάδιο.

Αντίστοιχες συμπεριφορές νιώθω ότι βλέπω από πολλούς συμπολίτες μας από την
αρχή της κρίσης και μετά. Συμπεριφέρονται σαν τους τοξικομανείς που είχα
γνωρίσει στο παρελθόν: Ξέρουν ότι βασίζονται σε δάνεια/επιδοτήσεις που δεν
θα έπρεπε να δέχονται (θα έπρεπε να είχαν μια εργασία που να παράγει πλούτο),
ξέρουν ότι θα πρέπει στο μέλλον να προσαρμωστούν σε μια διαφορετικη κατάσταση,
αλλά σίγουρα όχι τώρα. Και αντί να ξενικήσουν την επώδυνη αλλα απαραίτητη
αναδιάρθρωση της οινονομίας - κάτι ανάλογο με διαδικασίες απεξάρτησης - ζουν
από δόση σε δόση, αυτή τη φορά του όποιου δανείου.

Όλοι αυτοί τι κάνουν που να παράγει αξία; Η απάντηση είναι μάλλον ... τίποτε. Κάποιος δημόσιος
υπάλληλος αυτού του τύπου το πολύ πολύ αν είναι ευσυνείδητος να μην δωροδοκείται και να μπορεί
να τρέχει τις διαδικασίες πιο γρήγορα. Να κάνει την δουλεία του χωρίς να ενωχλεί τον κόσμο. Καλώς
ή κακώς δεν έχει κάποιες δεξιότητες οι οποίες θα ήταν χρήσιμες σε μια κανονική (με ότι μπορεί να
σημαίνει αυτό) οικονομία. Σε ένα κράτος που θα είχε καταρεύσει, όπως τα σοβιετικα, αυτοί οι
άνθρωποι θα έπρεπε να μάθουν να κάνουν κάτι άλλο σε συνθήκες πείνας. Μάλλον, αν και δεν έχω
μιλήσει με πολλούς από αυτούς, το γνωρίζουν. Ξέρου επίσης ότι η κατάσταση αυτή χρονικά κάπου κοντά
θα σταματήσει. Τι μένει για αυτούς; Μια ακόμα δόση, λίγο ακόμη. Αν έχουν λίγα περισσότερα χρήματα
στην τράπεζα ίσως θα αντέξουν περισσότερο την επερχόμενη αναπόφεκτη διαδικασία πρσοσαρμογής ή ίσως
ξεχρεώσουν εκείνο το δάνειο, οπότε θα είναι κάπως πιο άνετα. Σίγουρα όμως δεν πρόκειται να
επιταχύνουν ή απλά να βοηθήσουν τις διαδικασίες αυτές με την ψήφο τους και σίγουρα δεν τους
ενδιαφέρει ότι η κοινωνία γύρω τους διαλύεται.

Καρανίκας rex mundanus στο βάθος κωλοτούμπες

Εδώ αν μου επιτρέπεται η ακόλουθη υπόθεση: για όλα μπορεί να ενωχλεί τα "πρεζάκια" ο Αλέξης Τσίπρας,
σίγουρα δεν ενωχλεί με τους διορισμούς ("χωρίς αύριο" όπως εύστοχα διατυπώθηκε στον τύπο)
κομματικών φίλων και συγγενών. Εξ' αρχής στέλνει το μύνημα ότι το πάρτυ δεν έχει τελειώσει ακόμη,
έχει περισσέψει για λίγο καιρό επιπέον κάτι το οποίο τους καθυσηχάζει. Μετά γνωρίζουν πως όποιος
αναλάβει την διακυβέρνηση αργότερα, θα πρέπει αναγκατικά να ξενινήσει μια διαδικασία
αποκομματικοποίησης του κράτους. Όσο αυτή διαρκεί θα βρίσκονται στις θέσεις τους και θα παίρνουν
τους μισθούς τους για λίγο παραπάνω (η λογική της "μίας ακόμα δόσης").

Ο χωρός των ψυχών και αυτό το post κλείνουν με την μαγική λέξη "κωλτούμπα". Μια διασκεδαστική
λεπτομέρεια είναι ότι την έμαθε ο πολύ δημοφιλής δημοσιογράφος συγγραφέας Πωλ Μεϊσον, ένας
από τους ελάχιστους που διείσδησαν και κατανόησαν την ελλαδική πραγματικότητα χωρίς να χάσουν
τα λογικά τους. Κοντά στο τέλος της φαρσοκομωδίας που συλλογικά αποκαλείται "μεταπολίτευση" ο
λαός επιζητεί έναν πολιτικό που θα διατηρούσε την κατάσταση όπως είχε λίγο παραπάνω, μετά
θα έκανε μια εντυπωσιακή "κωλοτούμπα" τύπου Μελισσανίδη και θα μας προσγείωνε όλους μαζι
στα μαλακά καθώς σιγά-σιγά τελείωνει το παρτυ. Που να φανταζόντουσαν ότι αυτός ο καταληψίας-κλόουν
είχε πίσω του ολόκληρο θιάσο με Κωνσταντολούλου, Σκουρλέτη, Λαφαζάνη και τα άλλα παιδία οι
οποίοι αυτά που έλεγαν τα πίστευαν ανέκαθεν. Αουτς.
