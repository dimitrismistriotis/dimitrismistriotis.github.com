---
layout: default
title: Τι δεν θα μου λείψει
---

# Τι δεν θα μου λείψει από αυτούς που γραφουν άρθρα για το τι δεν θα τους λείψει από την Ελλάδα

Το ότι δεν έχουν φάει ακόμα το σκ4τ0, ενώ επιπλέον βρίσκονται στον μήνα του μέλιτος. Σε ένα ή δύο χρόνια θα έχουν άλλη γνώμη.

Ειδικότερα:

## Wikipedia, σύγκριση με σχέσεις

Όπως μπορεί να διαβάσει κανείς στην βικιπεδια εδώ ΧΧΧ, ένας μετανάστης πρώτης γεννιάς περνάει τυπικά από τρείς φάσεις: ευφορία, νεύρα, προσαρμογή η οποία συνεχίζεται με ενσωμάτωση, γκετοποίηση, επιστροφή ή μερικές φορές, όπως σε εμένα, μια ενδιάμεσή κοσμοπολίτικη κατάσταση. Μοιάζει με μία σχέση όοπυ στην αρχή υπάρχει η εξιδανίκευση, μετά βλέπεις τα ελαττώματα και στη συνέχεια πρέπει να επιλέξεις αν θα μείνεις με τον άνθρωπο ή αν θα προσωρήσεις αλλού.

Ανάλογα έχουμε τα στάδια του γάμου στους παντρεμένους. Διαφορετικοί άνθρωποι έχουν διαφορετικές απόψεις για το τι είναι γάμος με βάση το σε ποιο στάδιο βρίσκονται. Μπορώ να ρωτήσω, αν και είναι πλέον αργά, ένα νεόνυμφο αν αξίζει να παντρευτώ. Θα μου πει ότι ο γάμος είναι το πιο όμορφο πράγμα στην Γη. Επίσης αν ρωτήσω κάποιον που μόλις βγήκε από ένα άσχημο διαζύγιο θα ακούσω το ακριβώς ανάποδο, ότι ο γάμος είναι ένα λάθος.

Οι φίλοι μας που γράφουν πόσο ωραία είναι η καινούρια χώρα βρίσκονται σε αυτά τα πρώτα στάδια, στον μήνα του μέλιτος. Φαίνεται στα περισσότερα άρθρα όπου αναφέρονται κυρίως σε πρώτες εμπειρίες: πως σε αντιμετωπίζει το κράτος, πως είναι στο super market, γιατί δεν σου ζαλίζει τον έρωτα κάποιος αν τον πληρώσεις με 50εύρω για κάτι που κάνει 2.45, το ότι είναι ευγενικοί οι άνθρωποι στο δρόμο.

## Σε αγαπώ πολύ - πιο δυνατά

Και εδώ ακριβώς βρίσκεται η ρίζα του προβλήματος: οι άνθρωποι καλώς είναι ερωτευμένοι με την χώρα υποδοχής τους και θέλουν να το φωνάξουν όσο πιο δυνατά μπορούν. Νιώθουν πως ο καιρός που πέρασαν από εκεί που ήρθαν, την Ελλάδα συγκεκριμένα, ήταν χαμένος ή νεκρός χρόνος και τι ωραία που είναι εδώ.

Όταν μετά από στατιστικά δυο ή τρια χρόνια δουν και την άλλη πλευρά του νομίσματος δεν θα γράψουν ένα άρθρο "Τι δεν μου αρέσει στην Γερμανία", "Πόσο ζεστά είναι στο Ντουμπάι". Δεν θα το γράψουν γιατί θα γυρίσει το περιβάλλον τους και θα τους ρωτήσει "εσύ δεν είσαι που τα έβρισκες όλα τέλεια;", θα νιώσουν χαζοί και σε κάποιο βαθμό προδωμένοι από τα αισθήματα τους. Ακόμα και αν θελήσουν να το κάνουν θα είναι η περίοδος όπου θα πρέπει να ανταπεξέλθουν σε δυσκολίες τις οποίες ούτε καν είχαν φανταστεί - όταν έγραφαν τι ωραία που είναι εδώ - χωρίς χρόνο για αρθρογραφία.

Σε αυτό το σημείο είναι που συνεχίζοντας το γηπεδικό του τίτλου βγάζουμε "κίτρινη κάρτα". Κάθε βιβλιοκριτικός γράφει την άποψη του αφού φιαβάσει το βιβλίο, όμοία και όσοι γράφουν για ταξίδια, δίσκους, ταινίες κλπ. Είδατε πουθενά κανέναν να λέει "έχει φοβερό αεροδρόμιο η Σιγκαπούρη... να πάς εκεί διακοπές". "Μηδένα προ του τέλους μακάριζε" ή όπως είχε πει μια ψυχή: "μηδένα προ του τέλους κακάριζε".

### Τα λέμε ξανα σε ένα χρόνο;

Κίνητρο για να γράψω αυτό το κείμενο ήταν η εκπομπή Facepalm του Θ. Γεωγακόπουλου, συγκεκριμένα το επισόδειο "Ο Τεξανός" διαθέσιμο εδώ: ΧΧΧ. Σε κάποια στιγμή ενώ ο επίδοξος μετανάστης στο Ώστιν περιγράφει πόσο πολύ του άρεσε το πρώτο 20ήμερο εκεί ο δημοσιογράφος τον διακόπτει. *"Πολύ ωραία, θα μετακομίσεις τότε, βάζω μια υπενθύμιση σε ένα χρόνο από τότε να δούμε πως τα βρήκες"*.

## Η άλλη πλευρά του νομίσματος

Η άλλη πλευρά του νομίσματος γίνεται συνήθως ορατή μετά από ένα ή δύο χρόνια όπου εμβαθύνεις, οι καινούριες φιλίες και οι σχέσεις έχουν κάποιο βάθος, οπότε αρχίζεις να βλέπεις τα στραβά και τα ανάποδα. Όμοια στον χώρο εργασίας έχουν προκύψει κάποιες διαφωνίες ή θέματα και έχεις δει πως αντιμετωπίζονται ή δεν αντιμετωπίζονται και κυρίως πως αντιμετωπίζεσαι εσύ.

Επιπλέον αρχίζουν και φάινονται οι διαφορές νοοτροπίας οι οποίες είναι κάπως πιο δύσκολες. Δύσκολες γιατι δεν έχουν απαραίτητα σωστό ή λάθος είναι βουνό ή θάλασσα. Πώς θα ένιωθες σε μια κοινωνία "βουνίσιων" άμα λάτρευές το "κολύμπι"; Κάθε φορά που πηγαίνατε διακοπές κάπου θα ξύνιζες.

Μερικές ιστορίες απόνητρ την Βρετανία όπου μετανάστευσα εγώ:

Το επίπεδο υπηρεσιών κυμαίνεται πάντα σε αποδεκτά επίπεδα ενώ ταυτόχρονα είναι ακριβές. Σίγουρα δεν δικαιολογούν την τιμή τους αλλά οι Βρετανοί το αντιμετωπίζουν σαν κάτι φυσιολογικό. Μια λατρεία του μέτριου. Δειγματολειπτικά ας πάρουμε το μετρό: είναι το πιο ακριβό της Ευρώπης αλλά σίγουρα όχι το καλύτερο της Ευρώπης. Ξέρεις ότι αμα μπεις ... θα βγεις, αλλά δεν εγκυάται κανείς την καθυστέρηση (επίπεδο υπηρεσιών) ή το στρίμωγμα ιαπωνικών διαστάσεων. Οι κεντρικοί σταθμοί δεν έχουν τουαλέτες ή αν έχουν θα πρέπει να πληρώσεις.

Οι γιατροί είναι τουλάχιστο απαράδεκτοι, οκνηροί με χαλαρή σχέση με το αντικείμενο τους. Επίσης λειτουργούν τόσο ρομποτικά που πραγματικά θέλεις να τους πυροβολήσεις μπας και ξυπνήσουν. Σε κάθε επάγγελμα που έχει να κάνει με "περιστατικά" υπάρχει πάντα μια νοητή γραμμή μεταξύ προτοκόλου και εξέτασης στην συγκεκριμένη περίπτωση. Πουθενά δεν είναι πιο εκνευριστική η Βρετανική αυτή συνήθεια από τον ιατρικό κλάδο. Επίσης λόγω περικοπών του συστήματος υγείας, το πρώτο στάδιο είναι σχεδόν πάντα το "πες του κάτι για να φύγει". Οπότε αν έχεις κάτι και επισκευθείς τον γιατρό σου θα σε στείλει πίσω. Στο επόμενο ραντεβού μετά από δύο εβδομάδες θα σου απαντήσει εντελώς ρομποτικά και μάλλον θα σε στείλει πίσω. Μετά από μήνα ίσως ασχοληθεί. Ίσως.

Δυο ιστορίες εδώ και μια παρατήρηση: Μία φορά είχα πάει διαβασμένος και ενημερωμένος για τα συμπτώματα μου από έναν συγγενή. Αποτέλεσμα ήταν ότι μάντευα τις ερωτήσεις της γιατρού. Σε κάποιο σημείο πριν γίνω ερειστικός είπα πως "με όλο τον σεβασμό έκανα αυτή την έρευνα και θα ήθελα να μου πείτε κάτι που δεν ξέρω", η απάντηση της ήταν "σωστά, αλλά πρέπει να αποκλείσουμε μερικές περιπτώσεις πρώτα". Η άλλη ιστορία προέρχεται από τις εφημερίδες. Σε ένα ζευγάρι μεσήληκων Ινδών η σύζηγος είχε αρχίσει να έχει έντονους πονοκεφάλους. Επί μήνες στο τοπικό νοσοκομείο επέμεναν πως οι πονοκέφαλοι προέρχονται από στρές ή είναι της φαντασίας της. Ο σύζηγος δεν μπορούσε να το αντέξει, πλήρωσε μόνος του αρκετά χρήματα για μια ειδική ακτινογραφία και ανακάλυψε ένα ανεύρισμα. Κανείς δεν είχε σκεφτεί να το ψάξει λίγο παραπάνω, κανείς δεν θα απολυθεί - είπαμε ακολουθούσαν το προτόκολο. Πόσος κόσμος να έχει πεθάνει έτσι;

Τέλος ας περάσουμς στα εργασιακά. Οι περισσότερες εταιρίες συμπεριφέρονται στους "πρώτης γεννιάς" σαν προσωρινό προσωπικό: δεν επενδύουν, δεν προάγουν εύκολα, δεν εξελίζουν (ή είναι εξελίσουν;;;). Το χειρότερο είναι ότι αρκετές φορές έχουν δίκιο. Πολλές φορές κάποιος "ξένος" φεύγει ξαφνικά, οπότε υπάρχει μια διστακτικότητα. Τα παραπάνω δημιουργούν ορισμένες ενδιαφέρουσες παρενέργειες όπως το να βλέπεις ντόπιους να εξελισσόνται γρηγορότερα δουλεύωντας αντικειμενικά λιγότερο. Το χειρότερο που μπορείς να κάνεις σε αυτήν την περίπτωση είναι να παραπονεθείς. Δεν υπάρχει μεγαλύτερη αμαρτία από το να διαταράσσεις την εργασιακή ειρήνη στην Βρετανία.

Οι παραπάνω ιστορίες έχουν ένα κοινό παράγοντα: Τα περισσότερα γίνονται αντιληπτά στον δεύτερο ή τρίτο χρόνο. Αν τα ήξερα ειλικρινά δεν ξέρω αν θα προτιμούσα να μείνω εδώ, να κάτσω στα αβγά μου ή να ακολουθήσω τον Τεξανό στο Ώστιν ή στο Ντάλας, από το να φοβάμαι μην αρρωστήσω και πρέπει να αντιμετωπίσω τα προτοκόλο-ζόμπι.

## Τι προσφέρουν αυτά τα άρθρα σε αυτούς που έμειναν πίσω

Μάλλον το να νιώθουν περισσότερο άσχημα και τίποτε παραπάνω. Αν κάποιος είναι να φύγει θα φύγει ή θα το προγραμματίσει. Αν έχει κάτι που τον κρατάει πίσω όπως το ότι η δουλεία του είναι συγκεκριμένη σε κάθε χώρα, λογιστής για παράδειγμα, ή έχει παιδία που πηγαίνουν σχολείο ή πρέπει κάποιος να είναι κοντά σε γερασμένους γονείς. Αλήθεια γονείς δεν έχουν όλοι αυτοί οι αρθρογράφοι; Ποιός τους φροντίζει;

## Τι - δεν - προσφέρουν σε αυτούς που μεταναστεύουν

Το τι θα κάνουν μετά τον μήνα του μέλιτος. Πώς θα προσαρμοστούν στην νέα χώρα, τι έχουν να αντιμετωπίσουν, πως να μάθουν καλύτερα την γλώσσα. Το αν η κοινωνία ενδιαφέρεται να σε ενσωματώσει ή όχι. Αν και εφόσον ενδιαφέρεται ως ένα προοδευτικά όλο και περισσότερο ισότιμο μέλος ή ως τον ευγενικό ξένο που δουλεύει περισσότερο και πληρώνεται λιγότερο;

Δεν προσφέρουν γενικά κάποια κατεύθυνση: πώς θα βρεθεί ένα σπίτι, σε ποιά γειτονιά; Γιατί προτιμηθεί κάποια συγκεκριμένη χώρα, τι το ξεχωριστό έχει; Που υπάρχει καλή ποιότητα ζωής, που περισσότερες ευκαιρίες για επαγγελματική εξέλιξη; Ποιά είναι η εργασιακή κουλτούρα; Που υπάρχουν ευκαιρίες;

Το πιο σημαντικό που θα μπορούσαν αυτά τα άρθρα να προσφέρουν θα ήταν μερικές διαφορές. Ξεκινάμε από την νεο-ελληνική αντίληψη ζωής και πάμε στην χώρα υποδοχής (Κίνα, Βραζιλία, Ηνωμένα Αραβικά Εμιράτα, Γερμανία κλπ): τι είναι διαφορετικό στις σχέσεις, στις δουλειές, στις συνδιαλαγές με το κράτος.

## Τι να κάνεις με αυτό το άρθρο

Κράτησε την διεύθυνση. Κάθε φορά που βλέπεις ένα άρθρο τύπου "τι δεν θα μου λείψει τώρα που ζω στο Αζερμπαϊντζάν" κάνε αντιγραφή-επικόλληση την διεύθυνση. Λίγο τρολάρισμα ίσως βοηθήσει τόσο τους αρθρογράφους όσο και τους αναγνώστες τους.

